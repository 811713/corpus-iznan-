Yusef AWCIC, d aselway n useqqamu aɣerfan n ugezdu n Tizi Uzzu.
Yusef AWCIC iɛedda s ukabar n Tirni n Yiɣallen Inemlayen.
AWCIC Yusef, yenna-d: "Nessaram ad nesbedd asebddad n ugellid Cacnaq."
"Asebddad-agi ad yili i yennayer sin igiman d tẓa n twinas d ṣa n tmerwin.
Deg tdiwennit-agi, mass Yusef AWCIC, yemmeslay-d ɣef yisenfaren s umata.
Yemmeslay-d ɣef wannar n terbeɛt n yilmeẓyen n Leqbayel.
Yemmeslay-d daɣen ɣef useqdec n tmaziɣt d usenfar-nniḍen i icudden ɣar ugezdu.
Aɣmis n Yimaziɣen yesteqsa mass AWCIC Yusef.
Deg tazwara, anda yewweḍ usenfar n lebni n usebddad n ugellid Cacnaq.
Lecɣal n usebddad n ugellid Cacnaq, teddun akken iwata lḥal.
Ha-t-a nettraǧu inesramen n uẓru, ad aɣ-d-awin tawleft taneggarut ara nesqerdec.
Ad tt-nesqerdec d umusnaw n umezruy aqbur.
Amusnaw n umezruy aqbur yeṭṭafaṛen asenfar-agi s lqerb.
Nebɣa ad d-nessekcem imusnawen n umezruy akken ur nɣelleḍ ara.
Ulac tugna n ugellid Cacnaq.
